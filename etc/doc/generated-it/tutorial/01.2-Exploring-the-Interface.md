1.2 Esploriamo l’interfaccia

# L’interfaccia di Sonic Pi

Sonic Pi ha un’interfaccia molto semplice per programmare la musica. Diamogli un’occhiata.

![Sonic Pi Interface](../images/tutorial/GUI.png)


*A* - Controlli di riproduzione
*B* - Controlli di modifica
*C* - Info e Help
*D* - Editor del codice
*E* - Pannello preferenze
*F* - Visualizzatore Messaggi
*G* - Sistema d'aiuto
*H* - Visualizzatore di segnale

## A. Controlli di riproduzione

Questi tasti rosa sono i controlli principali per far partire o fermare i suoni. Il tasto *Run* esegue il codice che hai scritto nell’editor, *Stop* ferma tutto il codice in esecuzione, *Save* per salvare il codice in un file esterno e *Record* per registrare (in un file WAV) i suoni riprodotti.

## B. Controlli di modifica

These orange buttons allow you to manipulate the code editor. The *Size +* and *Size -* buttons allow you to make the text bigger and smaller.

## C. Info e Help

Questi tasti blu ti danno accesso alle informazioni, all’aiuto e alle opzioni. Il tasto *Info* apre la finestra delle informazioni che contiene le notizie su Sonic Pi, il team di sviluppo, la storia, i collaboratori e la community. Il tasto *Help* apre e chiude l’help (*G*) e il tasto *Prefs* apre e chiude la finestra delle opzioni che ti permette di modificare alcune impostazioni di base del programma.

## D. Editor del codice

Questa è l’area dove scriverai il tuo codice e comporrai/eseguirai la tua musica. È un semplice editor di testo dove puoi scrivere le tue istruzioni, cancellarle, copiarle e incollarle etc. Pensalo come una versione molto elementare di Word o Google Docs. L’editor cambia il colore delle parole sulla base del loro significato nel linguaggio. Questo all’inizio può sembrare strano, ma presto ti accorgerai che è molto utile. Per esempio, qualunque testo colorato di blu è sicuramente un numero.

## E. Pannello delle preferenze

Attraverso il tasto *prefs* nel gruppo di tasti Info e Help, puoi accedere alle opzioni di configurazione di Sonic Pi. Questo tasto ti permette di aprire e chiudere la finestra delle preferenze che possono essere modificate. Per esempio, forzare la modalità mono, invertire i canali stereo, modificare il livello di dettaglio dei messaggi di log e c'è anche un cursore per il livello del suono in uscita e un selettore audio se stai usando un Raspberry Pi.

## F. Visualizzatore messaggi

Quando i tuoi programmi girano, le informazioni su cosa stiano facendo vengono visualizzate nella finestra di log. Di default, noterai che c’è un messaggio per ogni suono che generi e che riporta il tempo esatto in cui il suono viene prodotto. Vedrai che questo ti sarà molto utile quando dovrai fare il debug, ovvero individuare gli errori, del tuo codice o capire cosa sta facendo il tuo programma.

## G. Sistema di aiuto

Infine, una delle parti più importanti dell’interfaccia di Sonic Pi è la sezione Help che appare in basso nella finestra del programma. Puoi attivarla o disattivarla usando il tasto *Help*. La sezione Help contiene aiuti e informazioni su tutti gli aspetti di Sonic Pi, compreso questo tutorial, una lista dei sintetizzatori e dei campioni disponibili, esempi, effetti (FX) ed una lista completa di tutte le funzioni e le istruzioni disponibili nel linguaggio di Sonic Pi.

## H. Visualizzatore di segnale

Il visualizzatore di segnale ti permette di "guardare" il suono che stai ascoltando. Poi osservare facilmente che l'onda a dente di sega ha davvero la forma di una sega e che il beep è una curva della funzione seno. Puoi inoltre distinguere i suoni forti dai suoni deboli osservando la grandezza delle linee. Ci sono tre sezioni a disposizione: la predefinita è dedicata alla combinazione dei canali destro e sinistro, poi c'è quella che permette di visualizzare i due canali separatamente e infine c'è la sezione che mostra la "figura di Lissajous". Quest'ultima indica la relazione parametrica fra canale sinistro e canale destro, inoltre ti permette di disegnare delle forme geometriche con il suono (https://en.wikipedia.org/wiki/Lissajous_curve).
