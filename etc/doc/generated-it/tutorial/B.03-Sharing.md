10.3 Condivisione

# Condivisione

Sonic Pi è molto incentrato sulla condivisione e sull'apprendimento in compagnia.

Una volta che avrai imparato a codificare la musica, condividere le tue composizioni sarà semplice come mandare delle email contenenti il tuo programma. Per favore, condividi il tuo codice con gli altri in modo tale da fagli imparare dal tuo lavoro e anche riutilizzarne delle parti all'interno di nuovi brani.

Se non sai quale sia il modo migliore per condividere il tuo lavoro con gli/le altri/e, ti consiglio di metterlo su [GitHub](https://github.com). La tua musica invece può essere messa su [SoundCloud](https://soundcloud.com). In questo modo potrai raggiungere facilmente un pubblico molto vasto.

## Codice -> GitHub

[GitHub](https://github.com) è un sito per condividere e lavorare sul codice. E' utilizzato da sviluppatori professionisti ma anche da artisti per condividere e collaborare. Il modo più semplice per condividere un nuovo programma (anche un brano non completo) è quello di creare una [Gist](https://gist-github.com). [Gist](https://gist.github.com) è un modo facile di caricare il tuo codice in un modo che gli altri possano vederlo, copiarlo e condividerlo a loro volta.

## Musica -> SoundCloud

Un altro modo in cui puoi condividere il tuo lavoro è di registrare l'audio e di caricarlo su [SoundCloud](https://soundcloud.com). Una volta che avrai caricato il tuo brano, gli altri utenti possono commentarlo. Ti raccomando di mettere un collegamento al tuo [Gist](https://gist.github.com) nella descrizione del brano.

Per registrare il tuo lavoro, premi il tasto 'Rec' in alto e la registrazione comincerà immediatamente. Premi anche 'Run' per iniziare a suonare, se non l'hai già fatto. Quando hai finito di registrare, basta semplicemente premere nuovamente il bottone lampeggiante 'Rec' e ti apparirà una piccola finestra per inserire il nome desiderato. Il brano sarà salvato in formato WAV, che poi può essere modificato e convertito in MP3. Ci sono molti programmi validi e gratuiti per far questo (prova Audacity per esempio).

## Speranza

Ti incoraggio a condividere il tuo lavoro e spero veramente che riusciremo a insegnarci l'un l'altro nuove scorciatoie e tecniche per utilizzare Sonic Pi. Sono molto ansioso di vedere cosa mi vorrai mostrare.
