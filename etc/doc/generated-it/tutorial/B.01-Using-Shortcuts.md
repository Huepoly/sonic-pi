10.1 Utilizzare le scorciatoie

# Utilizzare le scorciatoie

Sonic Pi è uno strumento così come è un ambiente di sviluppo. Le scorciatoie possono rendere l'esperienza di Sonic Pi più *efficace e naturale*, soprattutto se suoni live di fronte a un pubblico.

Sonic Pi può essere controllato in larga parte grazie alla tastiera. Familiarizzando con Sonic Pi, comincerai a utilizzare sempre di più le scorciatoie. Io *suono con la tastiera* (e vi consiglio di imparare a farlo) e mi ritrovo ad essere frustrato ogni volta che devo usare il mouse perché mi rallenta. Per questo uso queste scorciatoie regolarmente!

Se impari a utilizzare le scorciatoie, programmerai live come un professionista in men che non si dica.

Mi raccomando: *non provare a impararli tutti in una volta*, cerca di ricordare quelli che usi più spesso e di aggiungerne qualcuno a mano a mano che ti eserciti.

## Coerenza tra le piattaforme

Immagina se stessi imparando a suonare il clarinetto. Ti aspetteresti che ogni clarinetto abbia gli stessi controlli e la stessa ditteggiatura. Se così non fosse, faresti fatica a suonare clarinetti diversi e saresti costretto a usarne soltanto uno.

Sfortunatamente ci sono tre sistemi operativi principalmente: Linux, Max OSX e Windows che hanno le loro funzioni standard per azioni come taglia e incolla, ecc... Sonic Pi cerca di rispettare questi standard. Tuttavia *la priorità è mantenere una coerenza tra le piattaforme* all'interno di Sonic Pi invece che adattarsi agli standard di ciascuna piattaforma. Questo significa che quando impari le scorciatoie usando Sonic Pi sul tuo Raspberry Pi, puoi spostarti su Mac o PC e sentirti a casa.

## Controllo e Meta

La prima parte relativa alla coerenza è relativa ai nomi delle abbreviazioni. In Sonic Pi usiamo i nome *Controllo* e *Meta* per fare riferimento a due combinazioni di tasti. Su tutte le piattaforme *Controllo* è lo stesso invece su Linux e Windows *Meta* è il tasto *Alt* mentre su Mac *Meta* è il tasto *Command*. Per coerenza useremo il termina *Meta*, ricordati solo di mapparlo nel modo corretto con la tastiera del tuo sistema operativo.

## Abbreviazioni

Per semplicità utilizzeremo delle abbreviazioni *C-* per *Controllo* e *M-* per *Meta*. Per esempio se per una scorciatoia devi tenere premuti contemporaneamente *Meta* e *r* noi scriveremo *M-r*. Il *-* indica "premi insieme."

Questi sono alcune delle scorciatoie più utili.

## Fermarsi e ripartire

Invece che andare alla ricerca del mouse per far funzionare il tuo codice, puoi premere `M-r`. Allo stesso modo, per fermare premi `M-s`.

## Navigazione

Io mi sento davvero perso senza le scorciatoie di navigazione. Per questo ti consiglio di investire parte del tuo tempo per impararle. Queste scorciatoie funzionano molto bene quando vuoi muoverti solo utilizzando la tastiera invece che muovendo il mouse o le frecce sulla tastiera.

Puoi muoverti all'inizio della riga con `C-a`, alla fine della riga con `C-e`, alla riga precedente `C-p` oppure su quella successiva `C-n`, avanti di un carattere `C-f` oppure indietro di uno `C-b`. Puoi anche eliminare tutti i caratteri partendo dalla posizione del cursore fino alla fine della riga con `C-k`.

## Codice più pulito

Per allineare automaticamente il codice, premi semplicemente 'M-m'.

## Sistema di aiuto

Per aprire il pannello di aiuto, puoi premere `M-i`. Tuttavia è importante conoscere anche la scorciatoia `C-i` che ti aiuta a trovare nella documentazione la parola che si trova sotto il cursore per un aiuto immediato!

Per una lista completa, dai un'occhiata alla sezione 10.2 con il riassunto di tutte le scorciatoie.
